---
title: "1. Stel gebruikersbehoeften vast"
summary: Begrijp je gebruikers en hun behoeften. Ontwikkel kennis over je gebruikers en wat dat betekent voor je technologieproject.
relations:
  - toegankelijkheid
  - privacy
---

# 1. Stel gebruikersbehoeften vast

Om digitale systemen te ontwikkelen die effectief zijn, moet je je gebruikers en hun behoeften begrijpen. Dit geldt vooral wanneer je door een uitgavecontroleproces gaat.

## Waarom is het belangrijk?

- **Voorkom kostbare fouten:** Achteraf aanpassen kost meer tijd en geld dan vanaf het begin de juiste oplossing bouwen.
- **Verhoog adoptie:** Gebruikers omarmen systemen die hun werkelijke problemen oplossen.
- **Reduceer risico's:** Onbekende gebruikersproblemen kunnen implementaties doen mislukken of leiden tot systemen die niet gebruikt worden.
- **Bespaar tijd en geld:** Ontwikkeling van features die niet gebruikt worden verspilt budget en capaciteit.
- **Verbeter dienstverlening:** Systemen die aansluiten bij gebruikersbehoeften werken effectiever.
- **Ondersteun interne alignment:** Zonder gedeeld begrip van gebruikersbehoeften werken teams langs elkaar heen.

Door een gebruikersgerichte benadering toe te passen van technologieontwikkeling en -implementatie bij overheidsdiensten verhoog je de acceptatie en effectiviteit van digitale overheidsdiensten terwijl je het vertrouwen tussen burger en overheid versterkt.

## Hoe pas je het toe?

<div class="direct-aan-de-slag">
    <h3>Direct aan de slag</h3>

    <div class="warning-banner" style="background-color: #fff3e0; padding: 0.5rem; border-left: 3px solid #ff9800; margin-bottom: 0.8rem;">
        <strong>Work in Progress:</strong> De onderstaande functionaliteit is nog in ontwikkeling.
    </div>

    <div class="action-cards"></div>
    </div>
</div>

## Beste praktijken

Hanteer bij alle stappen de [ontwerpprincipes van Gebruiker Centraal](https://www.gebruikercentraal.nl/over-gebruiker-centraal/ontwerpprincipes/).

### 1. Begrijpen

Start bij het probleem, niet bij de oplossing. Zo voorkom je middeltjes-denken en verspilling. Betrek UX-ontwerpers vroeg om inzicht te krijgen in de emoties, het gedrag, de situatie en context van gebruikers. Zorg voor gedeeld begrip hierover binnen het team én met bestuurders. Dat vormt de basis voor effectief ontwerp.

??? expander "Praktische tips"
    - **Begin met het doel** - Zorg dat je onderzoeksmethode aansluit bij wat je werkelijk moet leren voordat je een plan maakt: [Zo begin je gewoon](https://www.gebruikercentraal.nl/gebruikersonderzoek-zo-begin-je-gewoon/).
    - **Geen aannames** - Baseer bevindingen op werkelijke data van gebruikers, niet op veronderstelde behoeften van het team.
    - **Ga naar de gebruiker toe** - Observeer gebruikers in hun eigen omgeving en context om hun werkelijke situatie te begrijpen.
    - **Houd het simpel** - Kies voor eenvoudige onderzoeksmethoden zoals interviews, observatie of vragenlijsten omdat complexe methoden implementatie kunnen vertragen.
    - **Creëer draagvlak** - Zorg voor overeenstemming binnen het team over gebruikersbehoeften voordat je begint met ontwikkelen. Zie [Draagvlak in jouw organisatie](https://www.gebruikercentraal.nl/videopagina/draagvlak-in-jouw-organisatie-direct-duidelijk-tour/).
    - **Laat bestuurders meekijken** - Zorg dat stakeholders onderzoek mee volgen zodat iedereen dezelfde gebruikersinzichten heeft.

### 2. Ontwerpen

Vertaal de inzichten naar ontwerpen: wireframes, prototypes, klantreizen. Test deze met gebruikers voordat je bouwt. Ontwerp voor het gehele spectrum aan gebruikers, met aandacht voor toegankelijkheid en inclusie. Dit is geen keuze, maar een vereiste. Inwoners, burgers en ondernemers hebben vaak geen andere keuze dan jouw digitale systeem te gebruiken.

Zorg ervoor dat jouw digitale service het gehele probleem van de gebruiker oplost, niet slechts een deelaspect. Dit betekent vaak samenwerking met andere teams en het integreren met bestaande systemen. Zie hiervoor de richtlijnen [Samenwerking](../samenwerking/index.md) en [Integratie](../integratie/index.md) voor concrete handvatten.

??? expander "Praktische tips"
    - **Test alternatieven** - Evalueer verschillende oplossingen (bijvoorbeeld twee verschillende interfaces) met gebruikers in plaats van slechts één voorstel.
    - **Denk inclusief** - Zorg dat je ontwerp toegankelijk is voor gebruikers met verschillende achtergronden en beperkingen (zie de richtlijn [Zorg voor toegankelijkheid en inclusie](../toegankelijkheid/index.md)). Gebruikers mogen niet vergeten of uitgesloten worden in het ontwerpproces.
     - **Gebruik de tipkaarten** - Zie [Optimaal Digitaal](https://optimaaldigitaal.gebruikercentraal.nl/tipkaarten/overzicht-van-alle-tips/) voor meer praktische tips over digitale dienstverlening.

### 3. Meten

Meet de ervaring van je gebruikers. Luister naar feedback, trek les daaruit en verbeter continu. Gebruikersbehoeften veranderen continu, dus blijf aanpassen en bijsturen. Maak gebruikersonderzoek procesmatig onderdeel van je werkwijze. Bed het vroeg in, niet achteraf. Dit helpt je inzien of je organisatie echt gebruikersgericht werkt.

??? expander "Praktische tips"
    - **Blijf itereren** - Digitale systemen staan nooit op zichzelf en vereisen continue verbetering.
    - **Maak het structureel** - Borg gebruikersonderzoek in je proces vanaf het begin, niet als laatste stap. Maak het onderdeel van je definition of done.
    - **Deel resultaten** - Publiceer inzichten op [gebruikersonderzoeken.nl](gebruikersonderzoeken.nl) zodat andere organisaties ervan kunnen leren.
    - **Blijf flexibel** - Pas je onderzoeksmethode aan naarmate je meer leert.
    - **Valideer je oplossing** - Doe een expertreview op je digitale systeem via het [expert panel gebruiksvriendelijkheid van Gebruiker Centraal](https://www.gebruikercentraal.nl/hulpmiddelen/expertpanel-gebruiksvriendelijkheid/).

## Implementatie per fase

Zie [Implementatie en gewenste uitkomsten per fase 1. Stel gebruikersbehoeften vast"](/NeRDS/richtlijnen/gebruikersbehoeften/fases.md).

## Gerelateerde hulpmiddelen

#### Methodieken

- [Overheidsbreed meethuis voor dienstverlening](https://www.gebruikercentraal.nl/overheidsbreed-meethuis-voor-dienstverlening/) - Naast het handboek dat hierboven bij 'direct aan de slag' staat vermeld, vind je op de website van Gebruiker Centraal ook een meethuis-canvas, voorbeeldvragenlijsten en begeleiding
- [Universeel Service Management](https://usmwiki.com/index.php/Main_Page) - International framework voor servicemanagement
- [Inclusief onderzoek doen](https://www.gebruikercentraal.nl/instrumenten/inclusief-onderzoek-doen/) - Richtlijnen voor inclusief gebruikersonderzoek
- [Expertpanel Gebruiksvriendelijkheid](https://www.gebruikercentraal.nl/hulpmiddelen/expertpanel-gebruiksvriendelijkheid/) - Laat je digitale systeem reviewen door experts
- [Handreiking Mobiele app Ontwikkeling en Beheer versie 4.0](https://www.noraonline.nl/images/noraonline/9/94/Handreiking_appontwikkeling_en_beheer_5.0.pdf) - Hoofdstuk 8: "De gebruiker staat centraal"
- [Startgids Doelmatig Geïntegreerd Klantbeeld (DGKB)](https://www.gebruikercentraal.nl/meedoen/community-omnichannel/de-startgids-doelmatig-geintegreerd-klantbeeld-dgkb/) - Samenhangend beeld van de klant opbouwen

#### Beleid en standaarden

- [ISO 11367 Excellente dienstverlening](https://www.nen.nl/iso-11367-2025-en-334528) - Principes en model voor publieke dienstverlening
- [Digitale inclusie](https://www.digitaleoverheid.nl/overzicht-van-alle-onderwerpen/digitale-inclusie/) - Overheidsrichtlijnen voor digitale toegankelijkheid

#### Trainingen

- [Training Gebruikersonderzoek](https://www.gebruikercentraal.nl/evenementen/) - Vakinhoudelijke sessies en bijeenkomsten van Gebruiker Centraal
- [Masterclasses Design Thinking](https://www.gebruikercentraal.nl/over-gebruiker-centraal/conferentie/masterclasses-design-thinking-2020/) - Serie over empathie, definiëren en ideation
- [Training en Coaching over klantreizen bij de overheid](https://www.gebruikercentraal.nl/hulpmiddelen/klantreizen-bij-de-overheid/) - Voor het in kaart brengen van klantreizen.

#### Boeken

- **Outside In** - Harley Manning, Kerry Bodine - Zes pijlers van Customer Experience
- **Customer Understanding** - Annette Franz - Diepgaand begrijpen van gebruikers, emoties en behoeften
- **The Mom Test** - Rob Fitzpatrick - Echte gebruikersinzichten verzamelen

### Gerelateerde richtlijnen

- [2. Zorg voor toegankelijkheid en inclusie](../toegankelijkheid/index.md)
- [7. Maak privacy integraal](../privacy/index.md)
