---
title: "1. Stel gebruikersbehoeften vast"
summary: Begrijp je gebruikers en hun behoeften. Ontwikkel kennis over je gebruikers en wat dat betekent voor je technologieproject.
relations:
  - toegankelijkheid
  - privacy
---

# 1. Stel gebruikersbehoeften vast

Om digitale systemen te ontwerpen, ontwikkelen en inkopen die effectief zijn, moet je je gebruikers en hun behoeften begrijpen. Dit geldt vooral wanneer je door een uitgavecontroleproces gaat.

## Waarom is het belangrijk?

- **Voorkom kostbare fouten:** Achteraf aanpassen kost meer tijd en geld dan vanaf het begin de juiste oplossing bouwen voor het daadwerkelijke probleem.
- **Verhoog adoptie en verbeter dienstverlening:** Gebruikers omarmen systemen die hun werkelijke problemen oplossen.
- **Reduceer risico's:** Onbekende gebruikersproblemen kunnen implementaties doen mislukken of leiden tot systemen die niet gebruikt worden.
- **Bespaar tijd en geld:** Ontwikkeling van (stukken van) digitale systemen die niet gebruikt worden verspilt budget en capaciteit.
- **Ondersteun interne afstemming:** Zonder gedeeld begrip van gebruikersbehoeften werken teams langs elkaar heen.

Door een gebruikersgerichte benadering toe te passen van technologieontwikkeling en -implementatie bij overheidsdiensten verhoog je de acceptatie en effectiviteit van digitale overheidsdiensten terwijl je het vertrouwen tussen burger en overheid versterkt.

## Hoe pas je het toe?

<div class="direct-aan-de-slag">
    <h3>Direct aan de slag</h3>

    <div class="warning-banner" style="background-color: #fff3e0; padding: 0.5rem; border-left: 3px solid #ff9800; margin-bottom: 0.8rem;">
        <strong>Work in Progress:</strong> De onderstaande functionaliteit is nog in ontwikkeling.
    </div>

    <div class="action-cards" data-richtlijn="gebruikersbehoeften"></div>
    </div>
</div>

## Bewezen praktijken

### 1. Begrijpen

Start bij het probleem in kaart te brengen, niet bij de oplossing. Dit voorkomt middeltjes-denken. Trek er vroeg UX-ontwerpers bij om echt te begrijpen wat er speelt: welke emoties ervaren mensen, hoe gedragen ze zich, in welke situatie zitten ze. Zorg dat iedereen in het team dit snapt, inclusief de bestuurders. Pas als je dit gedeelde beeld hebt, kun je effectief ontwerpen.

??? expander "Praktische tips"
    - **Begin met het doel** - Zorg dat je onderzoeksmethode aansluit bij wat je werkelijk moet leren voordat je een plan maakt: [Zo begin je gewoon](https://www.gebruikercentraal.nl/gebruikersonderzoek-zo-begin-je-gewoon/).
    - **Geen aannames** - Baseer bevindingen op werkelijke data van gebruikers, niet op veronderstelde behoeften van het team.
    - **Ga naar de gebruiker toe** - Observeer gebruikers in hun eigen omgeving en context om hun werkelijke situatie te begrijpen.
    - **Houd het simpel** - Kies voor eenvoudige onderzoeksmethoden zoals interviews, observatie of vragenlijsten omdat complexe methoden implementatie kunnen vertragen.
    - **Creëer draagvlak** - Zorg voor overeenstemming binnen het team over gebruikersbehoeften voordat je begint met ontwikkelen. Zie [Draagvlak in jouw organisatie](https://www.gebruikercentraal.nl/videopagina/draagvlak-in-jouw-organisatie-direct-duidelijk-tour/).
    - **Laat stakeholders meekijken** - Zorg dat stakeholders (bijvoorbeeld bestuurders) onderzoek mee volgen zodat iedereen dezelfde gebruikersinzichten heeft. Zie [Management verhaal klantreizen](https://www.gebruikercentraal.nl/hulpmiddelen/klantreizen-bij-de-overheid-uitleg/managementverhaal/) voor een voorbeeldpresentatie.

### 2. Ontwikkelen, ontwerpen en inkopen

Vertaal de inzichten naar ontwerpen: wireframes, prototypes, klantreizen. Test deze met gebruikers voordat je bouwt. Ontwerp voor het gehele spectrum aan gebruikers, met aandacht voor toegankelijkheid en inclusie. Dit is geen keuze, maar een vereiste. Inwoners, burgers en ondernemers hebben vaak geen andere keuze dan jouw digitale systeem te gebruiken.

??? expander "Praktische tips"
    - **Zorg ervoor dat jouw digitale systeem het gehele probleem van de gebruiker oplost** - Los niet enkel een deelaspect op. Dit betekent vaak samenwerking met andere teams en het integreren met bestaande systemen. Zie hiervoor de richtlijnen [Deel, hergebruik en werk samen](../samenwerking/index.md) en [Integreer en pas technologie aan](../integratie/index.md).
    - **Hou rekening met privacy** - Bij het verzamelen van gebruikersgegevens moet je voldoen aan de AVG. Vraag alleen wat nodig is, informeer gebruikers over het doel, en beveilig de data goed. Zie de richtlijn [Maak privacy integraal](../privacy/index.md).
    - **Test alternatieven** - Evalueer verschillende oplossingen (bijvoorbeeld twee verschillende interfaces) met gebruikers in plaats van slechts één voorstel.
    - **Denk inclusief** - Zorg dat je ontwerp toegankelijk is voor gebruikers met verschillende achtergronden en beperkingen (zie de richtlijn [Zorg voor toegankelijkheid en inclusie](../toegankelijkheid/index.md)). Gebruikers mogen niet vergeten of uitgesloten worden in het ontwerpproces.
     - **Neem gebruikersbehoefte mee in het inkoopproces** - Zie de richtlijn [Definieer je inkoopstrategie](../inkoop/index.md).

### 3. Testen, meten en verbeteren

Meet doorlopend hoe gebruikers je digitale systeem ervaren. Verzamel feedback, leer daarvan en verbeter stapsgewijs. Gebruikersbehoeften verschuiven, dus blijf aanpassen. Door gebruikersonderzoek structureel in te bedden, zie je of je digitale systeem daadwerkelijk gebruikersgericht werkt.

??? expander "Praktische tips"
    - **Blijf itereren** - Digitale systemen staan nooit op zichzelf en vereisen continue verbetering.
    - **Maak het structureel** - Borg gebruikersonderzoek in je proces vanaf het begin, niet als laatste stap. Maak het onderdeel van je definition of done.
    - **Deel resultaten** - Publiceer inzichten op [gebruikersonderzoeken.nl](gebruikersonderzoeken.nl) zodat andere organisaties ervan kunnen leren.
    - **Blijf flexibel** - Pas je onderzoeksmethode aan naarmate je meer leert.
    - **Valideer je oplossing** - Doe een expertreview op je digitale systeem via het [expert panel gebruiksvriendelijkheid van Gebruiker Centraal](https://www.gebruikercentraal.nl/hulpmiddelen/expertpanel-gebruiksvriendelijkheid/).

## Implementatie per fase

Zie [Implementatie en gewenste uitkomsten per fase voor richtlijn "1. Stel gebruikersbehoeften vast"](/NeRDS/richtlijnen/gebruikersbehoeften/fases.md).

## Gerelateerde hulpmiddelen

#### Naslagwerk

- [Overheidsbreed meethuis voor dienstverlening](https://www.gebruikercentraal.nl/overheidsbreed-meethuis-voor-dienstverlening/) - Naast het handboek dat hierboven bij 'direct aan de slag' staat vermeld, vind je op de website van Gebruiker Centraal ook een meethuis-canvas, voorbeeldvragenlijsten en begeleiding
- [Universeel Service Management](https://usmwiki.com/index.php/Main_Page) - International framework voor servicemanagement
- [Inclusief onderzoek doen](https://www.gebruikercentraal.nl/instrumenten/inclusief-onderzoek-doen/) - Richtlijnen voor inclusief gebruikersonderzoek
- [Handreiking Mobiele app Ontwikkeling en Beheer versie 4.0](https://www.noraonline.nl/images/noraonline/9/94/Handreiking_appontwikkeling_en_beheer_5.0.pdf) - Hoofdstuk 8: "De gebruiker staat centraal"
- [Startgids Doelmatig Geïntegreerd Klantbeeld (DGKB)](https://www.gebruikercentraal.nl/meedoen/community-omnichannel/de-startgids-doelmatig-geintegreerd-klantbeeld-dgkb/) - Samenhangend beeld van de klant opbouwen
- [Van Den Haag Centraal naar Gebruiker Centraal (2016)](https://www.communicatierijk.nl/documenten/2016/11/10/van-den-haag-centraal-naar-gebruiker-centraal) - Onderzoeksmethoden en voorbeelden om de gebruiker te leren kennen

#### Beleid, wetten en standaarden

- [ISO 11367 Excellente dienstverlening](https://www.nen.nl/iso-11367-2025-en-334528) - Principes en model voor publieke dienstverlening
- [Digitale inclusie](https://www.digitaleoverheid.nl/overzicht-van-alle-onderwerpen/digitale-inclusie/) - Overheidsrichtlijnen voor digitale toegankelijkheid

#### Communities

- [Gebruiker Centraal](https://www.gebruikercentraal.nl)
- [NL Design System](https://nldesignsystem.nl/community/)

#### Trainingen

- [Training Gebruikersonderzoek](https://www.gebruikercentraal.nl/evenementen/) - Vakinhoudelijke sessies en bijeenkomsten van Gebruiker Centraal
- [Training en Coaching over klantreizen bij de overheid](https://www.gebruikercentraal.nl/hulpmiddelen/klantreizen-bij-de-overheid/) - Voor het in kaart brengen van klantreizen.

#### Boeken

- **Outside In** - Harley Manning, Kerry Bodine - Zes pijlers van Customer Experience
- **Customer Understanding** - Annette Franz - Diepgaand begrijpen van gebruikers, emoties en behoeften
- **The Mom Test** - Rob Fitzpatrick - Echte gebruikersinzichten verzamelen

### Gerelateerde richtlijnen

- [2. Zorg voor toegankelijkheid en inclusie](../toegankelijkheid/index.md)
- [7. Maak privacy integraal](../privacy/index.md)
