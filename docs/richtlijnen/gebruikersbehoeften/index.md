---
title: "1. Stel gebruikersbehoeften vast"
summary: Begrijp je gebruikers en hun behoeften. Ontwikkel kennis over je gebruikers en wat dat betekent voor je technologieproject.
relations:
  - toegankelijkheid
  - privacy
---

# 1. Stel gebruikersbehoeften vast

Om digitale systemen te ontwikkelen die effectief zijn, moet je je gebruikers en hun behoeften begrijpen. Dit geldt vooral wanneer je door een uitgavecontroleproces gaat.

## Waarom is het belangrijk?

- **Voorkom kostbare fouten:** Achteraf aanpassen kost meer tijd en geld dan vanaf het begin de juiste oplossing bouwen.
- **Verhoog adoptie:** Gebruikers omarmen systemen die hun werkelijke problemen oplossen.
- **Reduceer risico's:** Onbekende gebruikersproblemen kunnen implementaties doen mislukken of leiden tot systemen die niet gebruikt worden.
- **Bespaar tijd en geld:** Ontwikkeling van features die niet gebruikt worden verspilt budget en capaciteit.
- **Verbeter dienstverlening:** Systemen die aansluiten bij gebruikersbehoeften werken effectiever.
- **Ondersteun interne alignment:** Zonder gedeeld begrip van gebruikersbehoeften werken teams langs elkaar heen.

Door een gebruikersgerichte benadering toe te passen van technologieontwikkeling en -implementatie bij overheidsdiensten verhoog je de acceptatie en effectiviteit van digitale overheidsdiensten terwijl je het vertrouwen tussen burger en overheid versterkt.

## Hoe pas je het toe?

<div class="direct-aan-de-slag">
    <h3>Direct aan de slag</h3>

    <div class="warning-banner" style="background-color: #fff3e0; padding: 0.5rem; border-left: 3px solid #ff9800; margin-bottom: 0.8rem;">
        <strong>Work in Progress:</strong> De onderstaande functionaliteit is nog in ontwikkeling.
    </div>

    <div class="action-cards"></div>
    </div>
</div>

## Drie kernpijlers voor het vaststellen van gebruikersbehoefte

### 1. Begrijpen

Begrijp je gebruikers dieper dan alleen hun oppervlakkige behoeften. Kijk naar hun emoties, gedrag, situatie en context. Begin bij het probleem, niet bij de oplossing - dit voorkomt middeltjes-denken en verspilling van tijd en geld. Zet UX-ontwerpers vroeg aan tafel en creëer gedeeld begrip binnen teams én met bestuurders over wat gebruikers daadwerkelijk nodig hebben. Dit vormt de basis voor effectief ontwerp.

??? expander "Praktische tips"
    - **Begin met het doel** - Zorg dat je onderzoeksmethode aansluit bij wat je werkelijk moet leren voordat je een plan maakt.
    - **Geen aannames** - Baseer bevindingen op werkelijke data van gebruikers, niet op veronderstelde behoeften van het team.
    - **Ga naar de gebruiker toe** - Observeer gebruikers in hun eigen omgeving en context om hun werkelijke situatie te begrijpen.
    - **Houd het simpel** - Kies voor eenvoudige onderzoeksmethoden zoals interviews, observatie of vragenlijsten omdat complexe methoden implementatie kunnen vertragen.
    - **Creëer draagvlak** - Zorg voor overeenstemming binnen het team over gebruikersbehoeften voordat je begint met ontwikkelen.

### 2. Ontwerpen

Ontwerp met gebruikers in gedachte. Gebruik inzichten om gebruikersgericht ontwerp toe te passen, van wireframes tot klantreizen. Ontwerp voor het gehele spectrum aan gebruikers, met aandacht voor toegankelijkheid en inclusie - niet meenemen is geen optie. Inwoners, burgers en ondernemers hebben vaak geen andere keuze dan jouw dienst te gebruiken, des te belangrijker om dit goed te doen.

??? expander "Praktische tips"
    - **Test alternatieven** - Evalueer verschillende oplossingen (bijvoorbeeld twee verschillende interfaces) met gebruikers in plaats van slechts één voorstel.
    - **Zet het in de definition of done** - Maak gebruikersonderzoek verplicht onderdeel van je proces.
    - **Denk inclusief** - Zorg dat je ontwerp toegankelijk is voor gebruikers met verschillende achtergronden en beperkingen (zie de richtlijn [Zorg voor toegankelijkheid en inclusie](../toegankelijkheid/index.md)). Gebruikers mogen niet vergeten of uitgesloten worden in het ontwerpproces.

### 3. Meten

Meet de ervaring van je gebruikers. Luister naar feedback, trek les daaruit en verbeter continu. Gebruikersbehoeften veranderen continu, dus blijf aanpassen en bijsturen. Maak gebruikersonderzoek procesmatig onderdeel van je werkwijze door het vroeg in te bedden in plaats van achteraf toe te voegen. Dit helpt je inzien of je organisatie echt gebruikersgericht werkt.

??? expander "Praktische tips"
    - **Blijf itereren** - Digitale systemen staan nooit op zichzelf en vereisen continue verbetering.
    - **Laat bestuurders meekijken** - Zorg dat stakeholders onderzoek mee volgen zodat iedereen dezelfde gebruikersinzichten heeft.
    - **Deel resultaten** - Publiceer inzichten op gebruikersonderzoeken.nl zodat andere organisaties ervan kunnen leren.
    - **Blijf flexibel** - Pas je onderzoeksmethode aan naarmate je meer leert.
    - **Maak het structureel** - Borg gebruikersonderzoek in je proces, niet als laatste stap maar vanaf het begin.


## Gerelateerde hulpmiddelen

#### Trainingen en methodieken

- [Training Gebruikersonderzoek](https://www.gebruikercentraal.nl/evenementen/) - Vakinhoudelijke sessies, bijeenkomsten van community’s en andere interessante events van Gebruiker Centraal
- [Overheidsbreed meethuis voor dienstverlening](https://www.gebruikercentraal.nl/overheidsbreed-meethuis-voor-dienstverlening/) - Naast het handboek dat hierboven bij 'direct aan de slag' staat vermeld, vind je op de website van Gebruiker Centraal ook een meethuis-canvas, voorbeeldvragenlijsten en begeleiding
- [Klantreizen bij de overheid](https://www.gebruikercentraal.nl/hulpmiddelen/klantreizen-bij-de-overheid/) - Trainingen en coaching voor het in kaart brengen van klantreizen
- [Universeel Service Management](https://usmwiki.com/index.php/Main_Page) - International framework voor servicemanagement
- [Handreiking Mobiele app Ontwikkeling en Beheer versie 4.0](https://www.noraonline.nl/images/noraonline/9/94/Handreiking_appontwikkeling_en_beheer_5.0.pdf) - Hoofdstuk 8: "De gebruiker staat centraal"

#### Boeken

- **Outside In** - Harley Manning, Kerry Bodine - Zes pijlers van Customer Experience waaronder het begrijpen van de gebruiker
- **Customer Understanding** - Annette Franz - Diepgaand begrijpen van gebruikers, emoties en behoeften
- **The Mom Test** - Hoe je echte gebruikersinzichten verzamelt in plaats van oppervlakkige meningen

#### Beleid en standaarden

- [ISO 11367 Excellente dienstverlening](https://www.nen.nl/iso-11367-2025-en-334528) - Principes en model voor publieke dienstverlening. Voor rijksambtenaren kunnen ISO-normen [hier](https://www.lees-rijk.nl/user/login?destination=search) worden geraadpleegd.
- [Digitale inclusie](https://www.digitaleoverheid.nl/overzicht-van-alle-onderwerpen/digitale-inclusie/) - Overheidsrichtlijnen voor digitale toegankelijkheid.

## Gerelateerde richtlijnen

- [2. Zorg voor toegankelijkheid en inclusie](../toegankelijkheid/index.md)
- [7. Maak privacy integraal](../privacy/index.md)
