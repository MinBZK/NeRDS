---
title: Over de Nederlandse Richtlijn Digitale Systemen
summary: De Nederlandse Richtlijn Digitale Systemen is een open source website van het Ministerie van Binnenlandse Zaken.
hide:
    - navigation
---

# Over de Nederlandse Richtlijn Digitale Systemen

De Nederlandse Richtlijn Digitale Systemen (NeRDS, spreek uit als _de /nɛrts/_) is een set standaarden, principes en
praktische hulpmiddelen (tools) voor het
verantwoord ontwikkelen, inkopen en gebruiken van digitale systemen binnen de Nederlandse overheid.

In de Nederlandse Richtlijn Digitale Systemen vind je niet alleen informatie over het ontwerpen, bouwen en
implementeren van technologie, maar ook concrete tools en hulpmiddelen die je direct kunt toepassen in je dagelijkse
werkzaamheden.

De informatie is bedoeld voor medewerkers, ambtenaren, van de rijksoverheid, provincies, gemeentes en waterschappen.

## Informatie van de overheid

De Nederlandse Richtlijn Digitale Systemen is een website van het Ministerie van Binnenlandse Zaken en
Koninkrijksrelaties. Het Bureau Architectuur Nederlandse Overheid (BANO) stelt de informatie samen.

## Principes en Gebaande Paden

De Nederlandse Richtlijn Digitale Systemen helpt overheidsorganisaties bij het maken van betere keuzes bij het ontwerpen, bouwen en implementeren van technologie.

De 14 principes definiëren _wat_ er moet worden bereikt bij elk digitaal systeem. Gebaande paden vertalen deze principes naar concrete acties en tonen _hoe_ ze in de praktijk worden toegepast voor specifieke situaties.

Teams kunnen afwijken van gebaande paden, maar voor verantwoorde ontwikkeling dienen alle relevante principes te worden toegepast.

### [Principes](../principes/index.md)

NeRDS biedt principes die richting geven aan  geven aan het ontwerpen, ontwikkelen en implementeren van digitale systemen binnen de Nederlandse overheid. Door deze richtlijn toe te passen en gebruik te maken van onze praktische hulpmiddelen en tools zorgt u ervoor dat uw digitale diensten:

1. **Verantwoord** zijn ontworpen
2. **Voldoen aan wettelijke vereisten** waaronder de BIO
3. **Inclusief en toegankelijk** zijn voor alle burgers
4. **Transparant en uitlegbaar** zijn in hun werking
5. **Veilig en betrouwbaar** zijn gedurende hun hele levenscyclus

### [Gebaande paden](../gebaande-paden/index.md)

NeRDS biedt gebaande paden voor veel voorkomende situaties bij het ontwikkelen van digitale systemen. Gebaande Paden zijn praktische routekaarten die je stap-voor-stap begeleiden door complexe projecten en situaties. Ze combineren meerdere NeRDS principes in concrete workflows met duidelijke tijdslijnen, deliverables en checklists. Een gebaand pad is een opiniërend, goed gedefinieerd, taakspecifiek en ondersteund pad voor het maken van digitale systemen.
Deze gebaande paden helpen teams door:

- **Duidelijke keuzes** te maken uit de vele beschikbare technologieën en methoden
- **Bewezen aanpakken** te volgen die al zijn getest binnen de overheid
- **Sneller te starten** met projecten door gebruik van voorgedefinieerde sjablonen en tools
- **Consistentie** te waarborgen tussen verschillende overheidsprojecten

Gebaande paden zijn geen verplichte standaarden, maar aanbevolen routes die je tijd en moeite besparen bij veelvoorkomende uitdagingen.

## Voor wie is deze richtlijn?

Deze richtlijn is ontwikkeld voor iedereen die betrokken is bij het ontwerpen, ontwikkelen, inkopen, implementeren of
beheren van digitale systemen binnen de Nederlandse overheid:

- **Beleidsmakers** die digitale strategieën formuleren
- **Projectleiders** die digitale projecten aansturen
- **Ontwikkelaars** en **Architecten** die digitale systemen bouwen
- **Inkopers** die digitale oplossingen selecteren
- **Juristen** die juridische compliance bewaken

## Gebruik deze richtlijn

Gebruik deze richtlijn als:

- Verzameling van praktische hulpmiddelen en tools bij het nemen van beslissingen over digitale technologie
- Checklist voor compliance met wettelijke vereisten
- Gids voor het implementeren van best practices
- Referentie voor het beoordelen van bestaande systemen
- Inspiratiebron voor het verantwoord inzetten van nieuwe technologieën
- Toolkit met handvatten, sjablonen en softwaretools voor directe toepassing

## Versie 0.1

Versie 0.1 is de eerste versie van de Nederlandse Richtlijn Digitale Systemen (NeRDS).
Deze versie verscheen op 21 maart 2025.

In deze eerste versie ligt de nadruk op het opzetten van een raamwerk waarop we verder kunnen bouwen.

## Iedereen mag meedenken

De informatie en tools in de Nederlandse Richtlijn Digitale Systemen komen open source tot stand. Dat betekent dat
iedereen kan meekijken en zijn mening mag geven, of een voorstel mag doen - zowel voor de inhoud als voor de
ontwikkeling van nieuwe hulpmiddelen:

- Geef je [vraag of wijziging](CONTRIBUTING.md) door.
- Draag bij aan de ontwikkeling van praktische tools.
