---
title: Over de Nederlandse Richtlijn Digitale Systemen
summary: De Nederlandse Richtlijn Digitale Systemen is een open source website van het Ministerie van Binnenlandse Zaken.
hide:
    - navigation
---

# Over de Nederlandse Richtlijn Digitale Systemen

De Nederlandse Richtlijn Digitale Systemen (NeRDS, spreek uit als _de /nɛrts/_) is een set standaarden, richtlijnen en
praktische hulpmiddelen (tools) voor het
verantwoord ontwerpen, ontwikkelen en inkopen van digitale systemen binnen de Nederlandse overheid.

In de Nederlandse Richtlijn Digitale Systemen vind je niet alleen informatie over het ontwerpen, bouwen en
implementeren van technologie, maar ook concrete tools en hulpmiddelen die je direct kunt toepassen in je dagelijkse
werkzaamheden.

De informatie is bedoeld voor medewerkers, ambtenaren, van de rijksoverheid, provincies, gemeentes en waterschappen.

## Informatie van de overheid

De Nederlandse Richtlijn Digitale Systemen is een website van het Ministerie van Binnenlandse Zaken en
Koninkrijksrelaties. Het Bureau Architectuur Digitale Overheid (BADO) stelt de informatie samen.

## Kernrichtlijnen

De Nederlandse Richtlijn Digitale Systemen helpt overheidsorganisaties bij het maken van betere keuzes bij het
ontwerpen, bouwen en implementeren van technologie.
Door deze richtlijn toe te passen en gebruik te maken van onze praktische hulpmiddelen en tools zorgt u ervoor dat uw
digitale diensten:

1. **Verantwoord** zijn ontworpen
2. **Voldoen aan wettelijke vereisten** waaronder de BIO
3. **Inclusief en toegankelijk** zijn voor alle burgers
4. **Transparant en uitlegbaar** zijn in hun werking
5. **Veilig en betrouwbaar** zijn gedurende hun hele levenscyclus

## Voor wie is deze richtlijn?

Deze richtlijn is ontwikkeld voor iedereen die betrokken is bij het ontwerpen, ontwikkelen, inkopen, implementeren of
beheren van digitale systemen binnen de Nederlandse overheid:

- **Beleidsmakers** die digitale strategieën formuleren
- **Projectleiders** die digitale projecten aansturen
- **Ontwikkelaars** en **Architecten** die digitale systemen bouwen
- **Inkopers** die digitale oplossingen selecteren
- **Juristen** die juridische compliance bewaken

## Gebruik deze richtlijn

Gebruik deze richtlijn als:

- Verzameling van praktische hulpmiddelen en tools bij het nemen van beslissingen over digitale technologie
- Checklist voor compliance met wettelijke vereisten
- Gids voor het implementeren van best practices
- Referentie voor het beoordelen van bestaande systemen
- Inspiratiebron voor het verantwoord inzetten van nieuwe technologieën
- Toolkit met handvatten, sjablonen en softwaretools voor directe toepassing

## Onze werkwijze: 'Opinionated' en 'Disagree-and-Commit'

De Nederlandse Richtlijn Digitale Systemen hanteert een **opinionated view**: we maken duidelijke keuzes en geven concrete aanbevelingen op basis van best practices, ervaringen en wat bewezen effectief is binnen de overheid. Dit betekent dat we niet neutraal alle mogelijke opties presenteren, maar een standpunt innemen over wat we de beste aanpak vinden.

Om effectief samen te werken met diverse stakeholders hanteren we een **disagree-and-commit** werkwijze:

- **Open discussie**: Iedereen mag zijn mening geven en argumenten aanvoeren. We waarderen verschillende perspectieven en bespreken deze grondig.
- **Duidelijke besluitvorming**: Na de discussie nemen we een besluit, ook als niet iedereen het volledig eens is.
- **Commitment**: Zodra een besluit is genomen, committeren alle betrokkenen zich aan de uitvoering, ongeacht hun initiële standpunt.

Deze aanpak zorgt ervoor dat we:

- Sneller tot concrete richtlijnen komen
- Niet vastlopen in eindeloze discussies
- Toch alle relevante perspectieven meenemen
- Effectief kunnen itereren en verbeteren op basis van praktijkervaringen

Niet eens met een richtlijn? Dat mag! Geef feedback via onze [contributierichtlijnen](CONTRIBUTING.md) en help ons de richtlijn te verbeteren.

## Fases van digitale ontwikkeling

De Nederlandse Richtlijn Digitale Systemen structureert de ontwikkeling van digitale systemen in vier fases. Deze fasering helpt je om gefaseerd te werken aan verantwoorde digitale diensten en biedt per fase concrete handvatten en hulpmiddelen:

1. **Verkenningsfase**: Onderzoek en begrijp het probleem en de gebruikersbehoeften voordat je oplossingen bedenkt.
2. **Ontwerpfase (Alpha)**: Ontwerp en test verschillende oplossingsrichtingen met gebruikers.
3. **Bouwfase (Beta)**: Bouw een werkende versie van de dienst en test deze met echte gebruikers.
4. **Productie**: Breng de dienst in productie en blijf monitoren, testen en verbeteren.

Deze fases zijn gebaseerd op de best practices uit agile ontwikkelmethoden en de GDS (Government Digital Service) service standard. Per richtlijn vind je bij "Wanneer doe je wat?" specifieke aanbevelingen en hulpmiddelen die relevant zijn voor elke fase.

## Versie 0.1

Versie 0.1 is de eerste versie van de Nederlandse Richtlijn Digitale Systemen (NeRDS).
Deze versie verscheen op 21 maart 2025.

In deze eerste versie ligt de nadruk op het opzetten van een raamwerk waarop we verder kunnen bouwen.

## Iedereen mag meedenken

De informatie en tools in de Nederlandse Richtlijn Digitale Systemen komen open source tot stand. Dat betekent dat
iedereen kan meekijken en zijn mening mag geven, of een voorstel mag doen - zowel voor de inhoud als voor de
ontwikkeling van nieuwe hulpmiddelen:

- Geef je [vraag of wijziging](CONTRIBUTING.md) door.
- Draag bij aan de ontwikkeling van praktische tools.
